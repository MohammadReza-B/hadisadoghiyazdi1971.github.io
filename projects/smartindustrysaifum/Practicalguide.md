---
layout: persian
classes: wide rtl-layout
dir: rtl
title: " راهنمای عملی دانشجوی کارشناسی و کاردانی"
permalink: /projects/smartindustrysaifum/Practicalguide/
author_profile: true

header:
  overlay_image: "/assets/images/background.jpg"
  overlay_filter: 0.3
  overlay_color: "#5e616c"
  caption: "Photo credit: [**Unsplash**](https://unsplash.com)"
---

# بخش دوم: راهنمای عملی دانشجوی کارشناسی و کاردانی

## الف- دوره های تحصیلی كارداني و كارشناسي (پيوسته و ناپيوسته)

### ماده 14. مدت مجاز تحصیل

مدت مجاز تحصیل در دوره های تحصیلی کاردانی (پیوسته و ناپیوسته) و کارشناسی ناپیوسته 4 نيمسال و در دوره کارشناسی پیوسته 8 نيمسال است.
**تبصره 1.** دانشگاه اختیار دارد، مدت مجاز را برای دوره کاردانی (پیوسته و ناپیوسته) و کارشناسی ناپیوسته حداکثر 1 نیمسال و برای دوره کارشناسی پیوسته حداکثر تا 2 نیمسال افزایش دهد.
**تبصره 2.** در صورت افزایش سنوات موضوع تبصره 1 این ماده و موجه نبودن آن از نظر دانشگاه، پرداخت هزینه برای دانشجوی مشمول آموزش رایگان جهت سنوات غیرمجاز، توسط هیئت امنای دانشگاه تصمیم گیری میشود.
● در ﺻـﻮرﺗﯽ ﮐﻪ داﻧﺸـﺠﻮ در سنوات مجاز داﻧﺶآﻣﻮﺧﺘﻪ ﻧﺸـﻮد، داﻧﺸـﮕﺎه اﺧﺘﯿﺎر دارد ﻣﺪت ﺗﺤﺼـﯿﻞ وي را برای دوره کاردانی (پیوسته و ناپیوسته) و کارشناسی ناپیوسته حداکثر 1 نیمسال و برای کارشناسی پیوسته ﺣﺪاﮐﺜﺮ ﺗﺎ دو ﻧﯿﻤﺴــﺎل اﻓﺰاﯾﺶ دﻫﺪ. اﻓﺰاﯾﺶ ﺳــﻨﻮات ﺗﺤﺼــﯿﻠﯽ ﺑﺮاي داﻧﺸــﺠﻮي ﻣﺸــﻤﻮل آﻣﻮزش راﯾﮕﺎن در ﻧﯿﻤﺴــﺎل اول ﺑﻪ ﺻــﻮرت راﯾﮕﺎن است و در ﻧﯿﻤﺴــﺎل دوم ﺑﺎ درﯾﺎﻓﺖ شهریه ﻃﺒﻖ ﺗﻌﺮﻓﻪ داﻧﺸــﺠﻮي ﺷــﻬﺮﯾﻪﭘﺮداز داﻧﺸــﮕﺎه در ﻫﻤﺎن ﺳــﺎل و ﻧﯿﻤﺴـﺎﻟﯽ اﺳـﺖ ﮐﻪ ﺑﺎ ﺗﻤﺪﯾﺪ ﺳـﻨﻮات ﻣﻮاﻓﻘﺖ ﺷـﺪه اﺳـﺖ.
**تبصره 3.** نیمسال هایی که دانشجو بابت افزایش سنوات، شهریه پرداخت می کند از مدت تعهد خدمت آموزش رایگان وی کسر می شود.
**تبصره 4.** حداقل مدت مجاز برای دانش آموختگی در دوره کارشناسی پیوسته 6 نیمسال تحصیلی می باشد.

### ماده 15. ممنوعیت تحصیل همزمان

تحصیل همزمان دانشجوی دوره کاردانی و کارشناسی به شيوه حضوري در کلیه دانشگاهها (دولتی و غیردولتی) و کلیه دوره های تحصیلی ممنوع است.
**تبصره 1.** دانشجوی دوره کارشناسی میتواند همزمان در شیوههای غیرحضوری کاردانی و کارشناسی که منتهی به مدرک تحصیلی رسمی میشود، تحصیل کند.
● ملاک تصمیم گیری در مورد غیر حضوری بودن یک رشته تحصیلی، درج واژه "مجازی" درستون دوره تحصیلی دفترچه سازمان سنجش همان ورودی می باشد.
**تبصره 2.** تحصیل همزمان دانشجویان استعدادهای درخشان دوره کارشناسی بر اساس مصوبات شورای هدایت استعدادهای درخشان وزارت انجام میشود.

### ماده 16. نظام نمره دهی و مشروطی

نمره ارزشیابی از هر درس به صورت عددی از صفر تا 20 محاسبه میشود و حداقل نمره قبولی در هر درس 10 و میانگین کل قابل قبول در هر نیمسال 12 است و چنانچه میانگین نمرات دانشجو در هر نیمسال تحصیلی کمتر از 12 باشد؛ آن نیمسال، مشروط تلقی میشود. چنانچه دانشجو در دوره كارداني و كارشناسي ناپيوسته دو نيمسال و در دوره كارشناسي پيوسته 3 نيمسال اعم از متوالي يا متناوب، مشروط شود از ادامه تحصیل محروم می شود.
**تبصره 1.** تعداد واحدهای درسی قابل اخذ توسط دانشجو و شرایط آن در نیمسال پس از مشروطی مطابق ضوابط دانشگاه مندرج در شیوه نامه اجرایی دانشگاه (موضوع ماده 51 این آییننامه) و با رعایت مفاد ماده 17 این آییننامه انجام می شود.
● تعداد واحدهای درسی قابل اخذ توسط دانشجو در نیمسال پس از مشروطی، حداکثر 14 واحد می باشد.

### ماده 17. حداقل و حداکثر واحدهای درسی

انتخاب حداقل 12 واحد درسی در هر نیمسال تحصیلی برای دانشجو الزامی است.
**تبصره 1.** حداکثر واحد درسی قابل اخذ در هر نیمسال تحصیلی 20 واحد و در بازه تابستان 6 واحد است.
**تبصره 2.** اگر میانگین نمرات دانشجویی در نیمسال تحصیلی حداقل 17 باشد، با تایید گروه آموزشی در نیمسال تحصیلی بعد می تواند حداکثر تا 24 واحد درسی اخذ نماید.
**تبصره 3.** در نیمسال تحصیلی آخر که دانشجو صرفاً 24 واحد درسی باقیمانده دارد می تواند صرف نظر از میانگین کل (کمتر از 10 نباشد) و مشروطی، 24 واحد درسی را اخذ نماید.
**تبصره 4.** در شرایط خاص که دانشجو با گذراندن حداکثر 8 واحد درسی دانش آموخته می شود، با تایید گروه آموزشی، می تواند واحدهای مذکور را در بازه تابستان اخذ کند.
**تبصره 5.** بازه تابستان، به عنوان نیمسال تحصیلی محسوب نمی شود. نمرات دروسی که دانشجو در بازه تابستان می گذراند، تنها در میانگین کل دانشجو محاسبه می شود و نمرات کسب شده در بازه تابستان، مشمول ضوابط مشروطی این آییننامه یا تبصره 2 این ماده نمی شود.
**تبصره 6.** نمرات دانشجو در نیمسالی که الزاماٌ کمتر از 12 واحد انتخاب می کند و کسر بودن واحدها خارج از اراده اوست، همانند دروس بازه تابستانی در میانگین کل او محاسبه می شود و چنانچه میانگین نیمسال کمتر از 12 کسب کند آن نیمسال جزو مشروطی محسوب نمی شود و همچنین در صورت کسب میانگین بالای 17 مشمول تبصره 2 همین ماده نمی شود. ولی آن نیمسال جزو حداکثر مدت مجاز تحصیل دانشجو محسوب می شود.
**تبصره 7.** دانشجو نمی تواند همزمان از مفاد تبصره 3 و 4 این ماده استفاده کند.
**تبصره 8.** در صورتی که دانشجو برای دانش آموختگی حداکثر دو درس نظری تا سقف 4 واحد درسی باقیمانده داشته باشد، با تایید گروه آموزشی می تواند آن دو درس را به صورت معرفی به استاد در آن نیمسال تحصیلی یا بازه تابستان اخذ کند.
● در صورتی که دانشجو برای دانش آموختگی حداکثر دو درس نظری باقیمانده داشته باشد، با تایید گروه آموزشی می تواند آن دو درس را به صورت معرفی به استاد در آن نیمسال تحصیلی یا بازه تابستان اخذ کند.
**تبصره 9.** چنانچه دانشجو قبلاً یک درس عملی - نظری را اخذ ولی نمره قبولی کسب نکرده است اما دوره عملی آن درس را گذرانده باشد، می تواند با رعایت مفاد تبصره 8 این ماده بخش نظری آن درس را بصورت معرفی به استاد اخذ نماید.

### ماده 18. حذف درس

دانشجو می تواند در صورت موافقت دانشگاه، یک هفته قبل از شروع امتحانات پایان نیمسال، صرفاً یک درس نظری را در بازه زمانی تعیین شده توسط دانشگاه، حذف کند.
● دانشجو می تواند، بر اساس تقویم آموزشی دانشگاه، صرفاً یک درس نظری را به شرط رعایت حداقل 12 واحد، در بازه زمانی تعیین شده توسط دانشگاه، حذف کند.
● دانشجوی مشمول آموزش رایگان، در صورت حذف درس یا عدم كسب نمره قبولی در هر درس، موظف به پرداخت هزینه درس(ها) مطابق تعرفه دانشجوی شهریه پرداز دانشگاه است. در صورت تشخیص موجه بودن حذف درس(ها) توسط شورای منتخب آموزشی دانشگاه، دانشجوی مشمول آموزش رایگان ملزم به پرداخت شهریه متغیر درس حذف شده نیست.
**تبصره 1.** در صورتي كه دانشگاه به هر دليل با حذف واحدهاي درسي دانشجو موافقت کند و اين امر منجر به كاهش تعداد واحدهاي دانشجو از حدنصاب شود، آن نیمسال بهعنوان یک نیمسال کامل جزو سنوات تحصیلی وی محسوب میشود. چنانچه در این نیمسال، دانشجو میانگین کمتر از 12 را کسب کند آن نیمسال جزو مشروطی محسوب نمی شود و همچنین در صورت کسب میانگین بالای 17 مشمول تبصره 2 ماده 17 نمی شود.
**تبصره 2.** در صورت اخذ مجدد درس موضوع این ماده و عدم تائید عذر موجه دانشجو توسط دانشگاه، پرداخت هزینه برای دانشجوی مشمول آموزش رایگان جهت اخذ مجدد این درس، توسط هیئت امنای دانشگاه تصمیم گیری میشود.

### ماده 19. مرخصی تحصیلی

دانشجو می تواند با رعایت سنوات مجاز تحصیل، در دوره کاردانی و کارشناسی ناپیوسته، یک نیمسال و در دوره کارشناسی پیوسته تا دو نیمسال با تقاضای کتبی و موافقت دانشگاه از مرخصی تحصیلی با احتساب در سنوات مجاز تحصیلی استفاده نماید.

### ماده 20. تغییر رشته

دانشجوي دوره‌هاي كارداني ناپیوسته و كارشناسي پيوسته میتواند در صورت دارا بودن شرایط زیر «در همان دانشگاه» و در صورت موافقت دانشگاه، مشروط به امکان ادامه تحصیل در «سنوات مجاز باقیمانده»، رشته تحصيلي خود را تغيير دهد.
1. نمره اکتسابی دانشجو در آزمون سراسری گروه آزمایشی ذی ربط از نمره خام آخرین فرد پذیرفته شده در آن رشته/گرایش در دانشگاه و در سال پذیرش (با تایید سازمان سنجش آموزش کشور)، کمتر نباشد.
2. ادامه تحصیل متقاضی در رشته قبلی از نظر مقررات آموزشی بلامانع باشد.
3. حداقل 6/1 و حداکثر 3/2 واحدهای درسی دوره را گذرانده باشد.
● تغییر رشته دانشجو منوط به گذراندن واحدهای باقیمانده رشته جدید در سنوات مجاز می باشد.
4. دانشجو در هر دورة تحصيلي فقط يك بار مي‌تواند با رعايت ضوابط تغيير رشته دهد.
**تبصره 1.** تغییر رشته یا گرایش در دوره کاردانی پیوسته و کارشناسی ناپیوسته، فقط در رشته ها یا گرایش های همان مجموعه امتحانی مجاز است.
**تبصره 2.** در صورت تغییر رشته، معادلسازي دروس مطابق با ضوابط ماده 12 این آییننامه قابل انجام است.
**تبصره 3.** تغییر رشته دانشجویی که پذیرش وی در دوره تحصیلی از طریق بدون آزمون (پذیرش با سوابق تحصیلی) باشد به رشته هایی که پذیرش در آنها از طریق آزمون سراسری صورت گرفته باشد (پذیرش با آزمون)، ممنوع است.

### ماده 21. ممنوعیت‌های تغییر رشته و انتقال

تغییر رشته یا انتقال دانشجو از دانشگاه غیردولتی به دولتی، از شهریهپرداز به رایگان، از غیرحضوری به نیمه حضوری و حضوری، از نیمه حضوری به حضوری، از پذیرش سوابق تحصیلی به پذیرش با آزمون ممنوع است ولی عکس آن مجاز است.
● تغییر از نوبت روزانه به نوبت دوم در همان رشته ممنوع می باشد.

### ماده 22. راهنمای (مشاور) آموزشی

دانشگاه موظف است در تحقق رویکرد شاگرد پروری و نقش مربیگری اعضای هیئت علمی برای هدایت تحصیلی دانشجويان از زمان پذیرش، یکی از اعضای هیئت علمی مرتبط با رشته تحصیلی دانشجو را به عنوان «راهنمای (مشاور) آموزشی» به صورت رسمی تعیین و بر اساس شیوه نامه مصوب وزارت که به همین منظور ابلاغ می شود، اقدام نماید.

### ماده 23. دریافت مدرک کاردانی بین مقطعی

در صورتی که دانشجوی منصرف یا محروم از تحصیل در دوره کارشناسی پیوسته حداقل 68 واحد درسی (شامل حداکثر 10 واحد دروس عمومی) را با نمره قبـولی بگذراند و میانگـین کل واحدهای گذرانده شده وی 12 یا بالاتر باشد، میتواند مدرک دوره کاردانی همان رشته را دریافت کند. در غیر این صورت به چنین دانشجویی و همچنین به دانشجوی منصرف یا محروم از تحصیل در دوره کاردانی و کارشناسی ناپیوسته، فقط يك گواهی مبنی بر تعداد واحدهای گذرانده شده داده می شود.
**تبصره 1.** در رشته های فنی و مهندسی واژه «مهندسی» از عنوان رشته برای دانشجویان مشمول دریافت کاردانی بین مقطعی حذف می شود. مگر در موارد استثناء که کلمه مهندسی از ارکان اصلی رشته می باشد (مانند رشته مهندسی پزشکی).
**تبصره 2.** در صورتی که دانشجو تعداد بیش از 68 واحد درسی را گذرانده باشد، ضمن رعایت مفاد این ماده، نمرات دروسی در میانگین محاسبه می شود که تاثیر مثبت داشته باشد.
**تبصره 3.** مدرک کاردانی حسب تقاضای رسمی دانشجو و صرف نظر از وجود دوره کاردانیِ مصوب در آن رشته یا مجری بودنِ دانشگاهِ محل تحصیلِ دانشجو، صادر میشود.

### ماده 24. شرط دانش‌آموختگی

ملاک دانش آموختگی برای دورههای كارداني پیوسته و ناپیوسته، كارشناسي پيوسته و ناپيوسته، گذراندن کلیه واحدهای دوره و داشتن ميانگين کل حداقل 12 در پایان دوره است.
**تبصره 1.** چنانچه میانگین کل دانشجوی کاردانی یا کارشناسی پس از گذراندن تمام واحدهای درسی دوره کمتر از 12 باشد، تنها یک نیمسال «با رعایت سقف مجاز سنوات تحصیلی» به وی فرصت داده میشود تا مجدداً با انتخاب حداکثر 16 واحد از درسهای تخصصی و پایه که در آن نمره قبولی بین 10 تا 12 را کسب کرده است، میانگین کل دوره را به حداقل 12 برساند تا امکان دانش آموختگی بیابد در غیر این صورت دانشجو از ادامه تحصیل محروم می شود. پرداخت هزینه این دروس برای دانشجویان مشمول آموزش رایگان، توسط هیئت امنای دانشگاه تصمیم گیری میشود.

### ماده 25. تاریخ دانش‌آموختگی

تاريخ دانشآموختگی، زمان ثبت آخرين نمره‌ درس دانشجو در آموزش دانشگاه است.
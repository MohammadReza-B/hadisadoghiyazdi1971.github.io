---
layout: persian
classes: wide rtl-layout
dir: rtl
title: "فرآیند پژوهش و عالی‌ترین مدارج"
permalink: /projects/smartindustrysaifum/ResearchProcess/
author_profile: true

header:
  overlay_image: "/assets/images/background.jpg"
  overlay_filter: 0.3
  overlay_color: "#5e616c"
  caption: "Photo credit: [**Unsplash**](https://unsplash.com)"
---


# بخش سوم: فرآیند پژوهش و عالی‌ترین مدارج

## ب- دوره كارشناسي ارشد

### ماده 26. مدت مجاز تحصیل

مدت مجاز تحصیل در دوره كارشناسي ارشد 4 نيمسال تحصیلی است و تحصیل در این دوره تمام وقت است.
**تبصره 1.** مدت مجاز تحصیل می تواند تا حداکثر 1 نیمسال تحصیلی با تائید دانشگاه افزایش یابد.
**تبصره 2.** در صورت افزایش سنوات موضوع تبصره 1 این ماده و موجه نبودن آن از نظر دانشگاه، پرداخت هزینه برای دانشجوی مشمول آموزش رایگان جهت سنوات غیرمجاز، توسط هیئت امنای دانشگاه تصمیم گیری میشود.
● درصورت تطبیق نمرات به ازای هر 12 واحد درسی تطبیق شده یک نیمسال از سنوات مجاز دانشجو کاسته می‌شود.
● در ﺻـﻮرﺗﯽ ﮐﻪ داﻧﺸـﺠﻮ در سنوات مجاز داﻧﺶآﻣﻮﺧﺘﻪ ﻧﺸـﻮد، داﻧﺸـﮕﺎه اﺧﺘﯿﺎر دارد ﻣﺪت ﺗﺤﺼـﯿﻞ وي را ﺣﺪاﮐﺜﺮ ﺗﺎ دو ﻧﯿﻤﺴــﺎل اﻓﺰاﯾﺶ دﻫﺪ. اﻓﺰاﯾﺶ ﺳــﻨﻮات ﺗﺤﺼــﯿﻠﯽ ﺑﺮاي داﻧﺸــﺠﻮي ﻣﺸــﻤﻮل آﻣﻮزش راﯾﮕﺎن در ﻧﯿﻤﺴــﺎل  پنجم ﺑﻪ ﺻــﻮرت راﯾﮕﺎن و در ﻧﯿﻤﺴــﺎل ششم ﺑﺎ درﯾﺎﻓﺖ ﻫﺰﯾﻨﻪ ﻃﺒﻖ ﺗﻌﺮﻓﻪ داﻧﺸــﺠﻮي ﺷــﻬﺮﯾﻪﭘﺮداز داﻧﺸــﮕﺎه در ﻫﻤﺎن ﺳــﺎل و ﻧﯿﻤﺴـﺎﻟﯽ اﺳـﺖ ﮐﻪ ﺑﺎ ﺗﻤﺪﯾﺪ ﺳـﻨﻮات ﻣﻮاﻓﻘﺖ ﺷـﺪه اﺳـﺖ.

### ماده 27. مرخصی تحصیلی

دانشجو می تواند در صورت تائید دانشگاه با احتساب سنوات تحصیل، یک نیمسال از مرخصی تحصیلی استفاده کند.

### ماده 28. ممنوعیت تحصیل همزمان

تحصیل همزمان دانشجوی دوره کارشناسی ارشد در کلیه شیوههای آموزشی و در کلیه دوره های تحصیلی دانشگاهها (دولتی و غیردولتی) ممنوع است.

### ماده 29. نظام نمره دهی و مشروطی

نمره ارزشیابی هر درس به صورت عددی از صفر تا 20 محاسبه میشود و حداقل نمره قبولی در هر درس 12 است. میانگین قابل قبول در هر نیمسال 14 است و چنانچه میانگین نمرات دانشجو در هر نیمسال تحصیلی کمتر از 14 باشد دانشجو در آن نیمسال مشروط تلقی میشود. 2 نیمسال مشروطی اعم از متوالي يا متناوب، در دوره كارشناسي ارشد منجر به محرومیت از تحصیل دانشجو می شود.

### ماده 30. حداقل و حداکثر واحدهای درسی

اخذ حداقل 8 واحد درسی تا حداکثر 14 واحد درسی در هر نیمسال تحصیلی توسط دانشجو الزامی است.
**تبصره 1.** دانشجو در نیمسال آخر تحصیلی از شرط اخذ حداقل واحد آموزشی معاف است.
**تبصره 2.** در صورتي كه دانشگاه به هر دليل با حذف واحدهاي درسي دانشجو موافقت كند و اين امر منجر به كاهش تعداد واحدهاي دانشجو از حدنصاب شود، آن نیمسال بهعنوان یک نیمسال کامل جزو سنوات تحصیلی وی محسوب میشود. اما در مشروط شدن دانشجو بی تاثیر است.

### ماده 31. حذف اضطراری درس

در شرایط اضطرار، حذف یک درس با درخواست کتبی دانشجو و تایید دانشگاه، قبل از شروع امتحانات و با رعایت و احتساب آن نیمسال در سنوات تحصیلی امکان پذیر است.
● در شرایط اضطرار و بر اساس تقویم آموزشی دانشگاه، حذف یک درس با درخواست کتبی دانشجو به شرط رعایت ماده30 و تایید دانشگاه، امکان پذیر است.

### ماده 32. استاد راهنما و پیشنهاده (پروپوزال)

دانشجو موظف است مطابق با ضوابط دانشگاه تا قبل از شروع نیمسال سوم تحصیلی، استاد راهنما و پیشنهاده (پروپوزال) خود را (با نظر استاد راهنما) به تصویب دانشگاه برساند. در صورت عدم تصویب پیشنهاده در موعد مقرر در دانشگاه، دانشجو مشمول امتیازات تبصره 2 ماده 26 این آییننامه نمی شود و سنوات دانشجو موضوع تبصره 2 ماده 26 موجه قلمداد نمی شود. چنانچه دانشجو تا پایان نیمسال تحصیلی چهارم پیشنهاده خود را به تصویب دانشگاه نرساند، از ادامه تحصیل محروم می شود.
● استاد راهنما بر اساس اولویت های پيشنهادی دانشجو، ظرفیت راهنمایی، موافقت هیات علمی و تاييد شوراي تحصيلات تکميلي گروه قبل از شروع نيمسال دوم تحصيلي تعيين ميشود.
● براي استاد راهنما داشتن دو نيمسال سابقه تدريس در هنگام تصویب پیشنهاده ضروري است؛ حداقل يک نيمسال تدریس آن باید در تحصيلات تکميلي بوده باشد.
● با رعایت ظرفیت راهنمایی، استاد راهنماي اول از ميان اعضاي هيات علمي دانشگاه انتخاب مي‌شود. در صورت نياز، به پيشنهاد استاد راهنماي اول و تاييد شوراي تحصيلات تکميلي گروه، استاد راهنماي دوم مي‌تواند از ميان اعضاي هيات علمي داخل يا خارج از دانشگاه انتخاب شود.
● در صورت نياز، استاد(ان) مشاور به پيشنهاد استاد راهنماي اول و تاييد شوراي تحصيلات تکميلي گروه انتخاب مي‌شوند. هر پايان‌نامه مي‌تواند حداکثر دو استاد مشاور داشته باشد. در هر صورت، مجموع استادان راهنما و مشاور نباید از سه نفر بيشتر شود. کارشناسان آموزشی دانشگاه فردوسی مشهد با مدرک دکتری تخصصی نیز می‌توانند به صورت همزمان مشاوره حداکثر دو پایاننامه را داشته باشند.
● انتخاب موضوع پايان‌نامه با توجه به علايق دانشجو، سوابق، زمينه تخصصي و کارراهه استاد(ان) راهنما، از ميان اولويت‌هاي پژوهش و فناوری دانشگاه (اولویت های مساله محور)، شوراي عتف، بنیاد ملی علم ایران و ستادهای ریاست جمهوری صورت میپذیرد.
● با نظر شوراي دانشکده، دفاع از پیشنهاده اختياري است، اما نیازمند تصويب از سوی شوراي تحصيلات تکميلي گروه است.
● در گروههايي که دفاع از پيشنهاده ضروري است، تصويب نهايي پيشنهاده در جلسه‌اي با حضور استاد(ان) راهنما، نماينده تحصيلات تکميلي (در صورت لزوم)، داور(ان) به تشخیص شورای تحصیلات تکمیلی گروه انجام خواهد گرفت. نماينده تحصيلات تکميلي (یا یک نفر از داوران) از سوي شوراي تحصيلات تکميلي گروه مسئول نظارت بر حسن برگزاري جلسه تصويب پيشنهاده، تنظيم صورتجلسات مربوط و تاييد انجام اصلاحات پيشنهاده مي‌باشد.
● ارائه گواهي همانندجويي (اصالت محتوا) قبل از تصویب پيشنهاده الزامی است. و دانشجو پس از تصویب پیشنهاده پایان نامه می بایست اطلاعات را در سامانه ایرانداک ثبت نماید و کد رهگیری دریافت نماید.
● پس از برگزاري جلسه دفاع يا جلسه تصويب پيشنهاده، کاربرگ الکترونيکي پيشنهاده توسط استاد راهنما به مدير گروه ارسال و با تاييد مدير گروه، جهت تاييد نهايي به معاون/ معاون پژوهش و فناوري دانشکده ارجاع مي‌گردد. پيشنهاده با تاييد نهايي معاون/ معاون پژوهش و فناوري دانشکده رسميت مييابد. دانشجو باید با مراجعه به پرتال دانشجويي از تصويب نهايي پيشنهاده خود اطمينان حاصل نمايد.
● دانشجو پس از تصویب پیشنهاده پایان نامه موظف است در هر نیمسال تحصیلی درس پایان نامه را اخذ نماید.
● یک پایان نامه می تواند در قالب بخشی از طرح برون دانشگاهی با رعایت شروط زیر اجرا گردد:
- دستاورد و نحوه خاتمه پایان نامه مستقل از طرح برون دانشگاهی تعریف شود.
- در پیشنهاده طرح برون دانشگاهی قید گردد که بخشی از آن از طریق پایان نامه اجرا می شود و برعکس (در پایان نامه قید شود که بخشی از طرح برون دانشگاهی است).
- پس از تصویب پایان نامه، نقش دانشجویان به صورت همکار طرح، در متمم طرح برون دانشگاهی ذکر شود.
- بخشی از بودجه طرح برون دانشگاهی به صورت حق الزحمه دانشجو منظور گردد.
- الزامات قرارداد برون دانشگاهی (عدم انتشار دستاورد و ...) به اطلاع دانشجو قبل از تصویب پایان نامه رسانده شود و موافقت کتبی اخذ شود.
- مجوز فرایند بررسی و تصویب پایان نامه از مدیریت پژوهشی دانشگاه اخذ شود.
در ضمن چنانچه طرح برون دانشگاهی قبلا شروع شده باشد، با انجام متمم به قرارداد، استفاده از این تبصره امکان پذیر است.
● در خصوص دانشجویان کارشناسی ارشد غیرفعال فرآیند زیر اجرا می گردد:
- با گزارش عدم رضایت استاد راهنمای اول از فعالیت/ حضور، دو نامه اخطاریه به فاصله زمانی یک ماه توسط مدیرگروه/ معاون دانشکده برای دانشجو ارسال و در پرونده دانشجو درج می گردد.
- در صورت عدم حضور موثر دانشجو در دانشگاه و عدم رضایت استاد راهنمای اول از کیفیت کار دانشجو، پس از گذشت دو ماه از ارسال دومین نامه اخطاریه، پیشنهاده مصوب دانشجو در صورت درخواست استاد راهنمای اول و تصویب شورای تحصیلات تکمیلی گروه منتفی می گردد و دانشجو از فهرست دانشجویان تحت راهنمایی استاد(ان) راهنما خارج می شود.
- در صورت مراجعه دانشجو پس از منتفی شدن پیشنهاده، و قبول دلایل غیرفعال بودن دانشجو از سوی شورای تحصیلات تکمیلی گروه، این شورا استاد راهنمای جدید را تعیین و دانشجو می بایست پیشنهاده جدیدی را در چارچوب مقررات جاری دانشگاه مصوب نماید.
● اگر به دلایل خاص، امکان راهنمایی و یا پیشبرد پایان نامه مقدور نباشد، مشروط به درخواست یکی از ذینفعان (استاد راهنمای (اول)/ دانشجو) با تصویب شورای تحصیلات تکمیلی گروه، امکان ایجاد تغییرات در ترکیب تیم راهبری و یا جایگزینی استاد راهنما وجود دارد. در صورت عدم قبول رای این شورا از جانب هر یک از ذینفعان، نظر معاونت پژوهش و فناوری دانشگاه لازم الاجرا می باشد.
● هيچ يک از بستگان درجه يک دانشجو (پدر، مادر، خواهر، برادر، همسر، فرزند، پدر و مادر همسر) نمي‌توانند راهنمايي، مشاوره و يا داوري پايان‌نامه وي را بر عهده گيرند.

### ماده 33. دروس جبرانی

چنانچه دانشجو در رشته یا گرایشی غیرمرتبط با رشته دوره کارشناسی خود مطابق ضوابط وزارت پذیرفته شود ملزم به گذراندن حداکثر 12 واحد درسی جبرانی طبق نظر گروه آموزشی است. پرداخت هزینه توسط دانشجو (اعم از روزانه یا شهریه پرداز) برای دروس جبرانی توسط هیئت امنای دانشگاه تصمیم گیری میشود.
● هزینه دروس جبرانی بر اساس قیمت همان دروس در مقطع قبلی همان سال و نیمسال تحصیلی محاسبه خواهد شد.
**تبصره 1.** گروه آموزشی مربوطه، درس و تعداد واحد آن را بر اساس میزان مرتبط بودن رشته تحصیلی تعیین می کند.
**تبصره 2.** دانشجو بایستی دروس جبرانی را با حضور در کلاس های دایر دوره کارشناسی (همان دانشگاه یا به صورت مهمانی) بگذراند و دانشگاه نمی تواند برای این دروس کلاس جدید برگزار نماید.

### ماده 34. تغییر رشته و انتقال

«تغییر رشته» یا «انتقال» دانشجوی دوره کارشناسی ارشد در همان دانشگاه یا سایر دانشگاهها (دولتی و غیردولتی) ممنوع است. اما تغییر گرایش فقط در همان مجموعه امتحانی و در صورت کسب نمره مجاز در آزمون مطابق اعلام سازمان سنجش آموزش کشور با تائید دانشگاه و در همان دانشگاه مجاز می باشد.

### ماده 35. دفاع از پایان‌نامه

دانشجو پس از انجام كار تحقيقاتي خود و تدوین پایاننامه و تأیید استاد راهنما، مجاز است در حضور هیئت داوران از پایاننامه خود دفاع کند.
● مستندات مورد نياز جهت صدور مجوز دفاع از پایان نامه:
- پيش‌نويس پايان‌نامه در قالب مصوب
- کاربرگ تکميل‌شده مجوز دفاع مورد تاييد مراجع ذيربط
- گواهي ثبت پيشنهاده در سامانه ملي ثبت پاياننامه، رساله و پيشنهاده (https://sabt.irandoc.ac.ir)
- کاربرگ تکميل‌شده درخواست ارزيابي دستاوردهاي پايان‌نامه (در صورت وجود) مورد تاييد مراجع ذيربط
- گواهي همانندجويي متن کامل پایاننامه
- گواهی تصفیه حساب مالی از حسابداری معاونت آموزشی دانشگاه
● صدور مجوز دفاع توسط شوراي تحصيلات تکميلي گروه با ارائه مستندات مذکور صورت مي‌گيرد.
● حداقل فاصله زمانی لازم بین صدور مجوز دفاع و زمان انجام دفاع 10 روز کاری است.
● جلسه دفاع با حضور نماينده تحصيلات تکميلي، استاد(ان) راهنما، استاد(ان) مشاور و هيات داوران رسميت مي‌يابد.
● هيات داوران متشکل از دو عضو هيات علمي (علاوه بر استاد(ان) راهنما و مشاور) با حداقل مرتبه استادياری است که توسط شوراي تحصيلات تکميلي گروه تعيين ميگردد. حداقل يک داور از گروه و يا دانشکده و يک داور ميتواند از متخصصان حرفهاي انتخاب شود. نماينده تحصيلات تکميلي ميتواند يکي از داوران باشد.
● در صورتي که يکی از استادان راهنما به دلايل موجه نتواند در جلسه دفاع شرکت کند، بايد موضوع را به صورت کتبي به اطلاع شوراي تحصيلات تکميلي گروه برساند. در موارد خاص، شوراي تحصيلات تکميلي گروه مي‌تواند جلسه دفاع را با حضور يک نفر از استادان راهنما برگزار نمايد.
● در موارد خاص، عدم حضور استاد(ان) مشاور در جلسه دفاع بلامانع است.
● فاصله زماني از تصويب پيشنهاده تا برگزاري جلسه دفاع از پايان‌نامه، حداقل 120 روز است.
● جلسه دفاع در روزهاي کاری دانشگاه و با اطلاعرساني قبلي برگزار ميشود.
● اداره جلسه و نظارت بر حسن اجرا و رعايت ضوابط و مقررات بر عهده نماينده تحصيلات تکميلي است.
● در شرایط خاص با مجوز معاونت آموزشی دانشگاه جلسه دفاع به صورت مجازی می تواند برگزار شود.

### ماده 36. ارزشیابی پایان‌نامه

نمره پایاننامه در میانگین کل محاسبه نمیشود و ارزشیابی آن بهصورت کیفی و بهشرح زیر انجام میشود.
- مردود (کمتر از 14)
- قبول با درجه؛ متوسط (99/15 – 14)، خوب (99/17-16)، خیلی خوب (99/18-18) و يا عالی (20-19)
● ارزشيابي پايان‌نامه بر اساس ارائه گزارش مورد تاييد استاد(ان) راهنما، كيفيت علمي و دستاوردهاي آن، ميزان نوآوري، چگونگي دفاع از يافته‌هاي پژوهش و نحوه نگارش انجام مي‌شود.
● ملاك تصميمگيري درخصوص رد يا قبول پايان‌نامه و همچنين درجه آن، ميانگين نمراتي است كه هر يك از داوران حاضر و استاد(ان) راهنما و مشاور(ان) در جلسه به دانشجو مي‌دهند. لازم به ذکر است که داوران هرکدام به طور مستقل و استاد(ان) راهنما و مشاور(ان) در مجموع يك نمره خواهند داشت.
**تبصره 1.** تغییر نمره پایان نامه که توسط هیئت داوران تایید شده است توسط سایر مراجع دانشگاه، به هیچ عنوان مجاز نیست.
**تبصره 2.** حداکثر زمان اصلاح پایان نامه پس از برگزاری جلسه دفاع و اخذ نمره قبولی توسط دانشجو، 3 ماه می باشد. هیئت داوران موظف است در جلسه دفاع،  برای شرایطی که دانشجو اصلاحات را انجام ندهد یا اصلاحات توسط استاد راهنما تایید نشود، نحوه ارائه نمره نهایی و قبولی یا عدم قبولی پایان نامه را تعیین تکلیف کند.
● حداکثر زمان اصلاح پایان‌نامه پس از برگزاری جلسه دفاع و اخذ نمره قبولی توسط دانشجو، برای اصلاحات جزئی یک ماه و برای اصلاحات کلی 3 ماه می‌باشد.
**تبصره 3.** چنانچه ارزشيابي پایان نامه مردود اعلام شود، با تأیید هیئت داوران حداكثر يك نيمسال تحصیلی به دانشجو اجازه داده میشود تا پس از اعمال نظرات اصلاحي هيئت داوران، یک بار دیگر در جلسۀ دفاع شركت و از پایان نامه خود دفاع کند. در صورت عدم موفقیت دانشجو در دفاع از پایان نامه در بار دوم، دانشجو از ادامه تحصیل محروم می شود.
● دانشجو متعهد است انتشار هرگونه دستاورد پایان‌نامه را با تایید استاد راهنما و مطابق مقررات و با حفظ مالکيت دانشگاه به انجام رساند. همچنين در دستاوردهاي پايان‌نامه نام دانشجو (نفر اول)، استاد(ان) راهنما و مشاور درج گردد. نويسنده مسئول بايد يکي از استادان راهنماي دانشگاه فردوسي مشهد باشد. در موارد خاص، تصميمگيري بر عهده شوراي دانشکده است.
● صورت وجود قرارداد همکاري در راهنمايي پايان‌نامه با سازمان‌هاي خارج از دانشگاه، نويسنده مسئول بر اساس قرارداد مورد تاييد معاونت/ معاونت پژوهش و فناوري دانشکده تعيين مي‌شود.
●  درج نشاني دوم در دستاوردهای پایان نامه صرفا براي دانشجويان غيرايراني بلامانع است.
● دانشجو باید پایان نامه خود را در قالب مصوب تدوین و یک نسخه الکترونیکی به کتابخانه ی مرکزی دانشگاه تحویل نماید. سایر نسخه ها صرفا به صورت الکترونیکی در اختیار استاد(ان) راهنما، استاد(ان) مشاور، دانشجو، گروه، و سازمان حمایت کننده قرار می گیرد.
● کسب مجوز از معاونت پژوهش و فناوري دانشکده جهت ارائه پايان‌نامه يا دستاوردهاي آن در نمايشگاه‌ها، همايش‌ها، سمينارها و ... الزامي است.
● اصالتنامه پاياننامه که به تاييد استاد(ان) راهنما و دانشجو رسيده است ضميمه پاياننامه ميگردد.

### ماده 37. شرط دانش‌آموختگی

ملاک دانش آموختگی، گذراندن همه واحدهای درسی دوره، کسب میانگین کل حداقل 14 و موفقیت در دفاع از پایان نامه است.
**تبصره 1.** چنانچه میانگین کل نمرات دانشجوی کارشناسی ارشد پس از گذراندن تمام واحدهای درسی دوره کمتر از 14 باشد، اجازه دفاع از پایان نامه را ندارد و تنها یک نیمسال «با رعایت سقف مجاز سنوات تحصیلی» به وی فرصت داده میشود تا مجدداً با انتخاب حداکثر 8 واحد از درسهایی که در آن نمره بین 12 تا 14 را کسب کرده است، میانگین کل دوره را به استثنای پایان نامه به حداقل 14 برساند تا به وی اجازه دفاع از پایان نامه داده شود. در غیر این صورت، دانشجو از ادامه تحصیل محروم می شود.
**تبصره 2.** در صورتی که دانشجو با اتمام سنوات تحصیلی موفق به دفاع از پایان نامه نشود از ادامه تحصیل محروم می‌شود.
**تبصره 3.** در رشته هایی که در برنامه درسی آنها، پایان نامه پیش بینی نشده است، از تبصره فوق مستثنی هستند و شرط موفقیت در دفاع از پایان نامه، از شروط ملاک دانش آموختگی دانشجویان آن رشته حذف می گردد.
**تبصره 4.** دانشگاه میتواند به دانشجویی که به هر دلیل نتواند در سنوات مجاز، دوره تحصیلی را به پایان برساند، برابر ضوابط فقط گواهی گذراندن واحدهای درسی را اعطا کند.
**تبصره 5.** تاریخ دانشآموختگی، روز دفاع و كسب درجه قبولي از پایاننامه است.
● تاریخ دانشآموختگی برای دانشجویان دارای پایان نامه، روز دفاع نهایی از پایان نامه و برای دانشجویان فاقد پایان نامه، پایان آخرین نیمسال انتخاب درس خواهد بود.

### ماده 38. تخلفات علمی

چنانچه دانشجو در حین تحصیل و انجام پژوهش و تدوين پایاننامه مرتكب تخلف علمی (جعل، تقلب، کپیبرداری و دیگر مصادیق) شود و تخلف او از سوی کارگروه اخلاق در پژوهش دانشگاه اثبات گردد با رعایت ضوابط تعیین شده توسط کارگروه مذکور و متناسب با میزان تخلف، تصمیمگیری در مورد دانشجوی خاطی توسط دانشگاه انجام میشود.
**تبصره 1.** در صورت احراز و اثبات تخلف علمی دانشجو پس از اتمام تحصیلات از سوی کارگروه اخلاق در پژوهش دانشگاه با رعایت ضوابط تعیین شده توسط کارگروه مذکور، تخلف مذکور بررسی و متناسب با میزان تخلف، تصمیمگیری در مورد دانشجوی خاطی توسط دانشگاه انجام میشود.

## ج- دوره دكتري تخصصي

### ماده 39. مدت مجاز تحصیل

مدت مجاز تحصیل در دوره دكتري تخصصي حداقل 6 و حداكثر 8 نیمسال تحصیلی است و تحصیل در این دوره به صورت تمام وقت است.
● هزینه دروس جبرانی بر اساس قیمت همان دروس در مقطع قبلی همان سال و نیمسال تحصیلی محاسبه خواهد شد.
● گروه آموزشی مربوطه، درس و تعداد واحد آن را بر اساس میزان مرتبط بودن رشته تحصیلی تعیین می کند.
● دانشجو بایستی دروس جبرانی را با حضور در کلاس های دایر دوره کارشناسی ارشد (همان دانشگاه یا به صورت مهمانی) بگذراند و دانشگاه نمی تواند برای این دروس کلاس جدید برگزار نماید.
**تبصره 1.** مدت مجاز تحصیل می تواند تا حداکثر دو نیمسال تحصیلی به شرط تایید دانشگاه افزایش یابد.
**تبصره 2.** در صورت افزایش سنوات موضوع تبصره 1 و موجه نبودن آن از نظر دانشگاه، پرداخت هزینه برای دانشجوی مشمول آموزش رایگان جهت سنوات غیرمجاز، توسط هیئت امنای دانشگاه تصمیم گیری میشود.
● در ﺻﻮرﺗﯽ ﮐﻪ داﻧﺸﺠﻮ در سنوات مجاز داﻧﺶآﻣﻮﺧﺘﻪ ﻧﺸﻮد، ﻣﺆﺳﺴﻪ اﺧﺘﯿﺎر دارد ﺑﻪ ﭘﯿﺸﻨﻬﺎد اﺳﺘﺎد راﻫﻨﻤﺎ، ﻣﺪت ﺗﺤﺼــﯿﻞ وي را ﺣﺪاﮐﺜﺮ ﺗﺎ دو ﻧﯿﻤﺴــﺎل ﺗﺤﺼــﯿﻠﯽ اﻓﺰاﯾﺶ دﻫﺪ. ﺑﺮاي داﻧﺸــﺠﻮي ﻣﺸــﻤﻮل آﻣﻮزش راﯾﮕﺎن، ﺗﺤﺼــﯿﻞ در ﻧﯿﻤﺴــﺎل اول ﺑﺪون ﻫﺰﯾﻨﻪ اﻣﺎ در ﻧﯿﻤﺴــﺎل دوم ﻣﻨﻮط ﺑﻪ ﭘﺮداﺧﺖ ﻫﺰﯾﻨﻪ ﺛﺎﺑﺖ، ﻃﺒﻖ ﺗﻌﺮﻓﮥ داﻧﺸــﺠﻮي  ﺷـﻬﺮﯾﻪﭘﺮداز ﻫﻤﺎن ﺳـﺎل و ﻧﯿﻤﺴـﺎل ﺗﺤﺼـﯿﻠﯽ اﺳـﺖ ﮐﻪ ﺑﺎ ﺗﻤﺪﯾﺪ ﺳـﻨﻮات ﻣﻮاﻓﻘﺖ ﻣﯽﺷـﻮد.
**تبصره 3.** تحصیل همزمان دانشجوی دوره دکتری تخصصی در کلیه شیوههای آموزشی و در کلیه دوره های تحصیلی دانشگاهها (دولتی و غیردولتی) ممنوع است.

### ماده 40. نظام نمره دهی

نمره ارزشیابی از هر درس به صورت عددی از صفر تا 20 محاسبه میشود. حداقل نمرۀ قبولی در هر درس 14 و میانگین کل قابل قبول پس از گذراندن تمام واحدهای آموزشی 16 است.
**تبصره 1.** در صورتی که دانشجو به هر دلیل نتواند درسی را بگذراند، و درس مذکور مجددا در دانشگاه ارائه نشود، می‌تواند با نظر گروه آموزشی، درس دیگری را جایگزین نماید. نمره درس مردودی در ریز نمرات ثبت می شود و در میانگین نیمسال و کل محاسبه می شود.

### ماده 41. ارزیابی جامع

برای ورود به مرحلۀ ارزیابی جامع، کسب میانگین کل حداقل 16 و احراز بسندگی زبان خارجی مطابق شیوه نامه ابلاغی معاونت آموزشی وزارت الزامی است.
● برای ورود به مرحلۀ ارزیابی جامع، کسب میانگین کل حداقل 16 و احراز بسندگی زبان خارجی مطابق با دستورالعمل احراز بسندگی زبان خارجی دانشجویان مقطع دکتری Ph.D. مصوب دانشگاه، الزامی است.
**شیوه‌نامه برگزاری ارزیابی جامع دانشجویان دکتری دانشگاه**
**تبصره 1.** حداقل نمره قبولی در ارزیابی جامع، 16 است. در غیر این صورت، دانشجو مجاز است، صرفاً یکبار دیگر در ارزیابی جامع شرکت کند و آن را با موفقیت بگذراند. در صورت عدم کسب نمره، امکان ادامه تحصیل از دانشجو سلب می شود.
**تبصره 2.** چنانچه میانگین کل نمرات دانشجوی دکتری تخصصی پس از گذراندن تمام واحدهای درسی دوره کمتر از 16 باشد اجازه ورود به مرحله ارزیابی جامع را ندارد و تنها یک نیمسال «با رعایت سقف مجاز سنوات تحصیلی» به وی فرصت داده میشود تا مجدداً با انتخاب حداکثر 6 واحد از درسهایی که در آن نمره بین 14 تا 16 را کسب کرده است، میانگین کل دوره را به حداقل 16 برساند تا به وی اجازه ورود به ارزیابی جامع داده شود. در غیر این صورت، دانشجو از ادامه تحصیل محروم می شود.

### ماده 42. ممنوعیت تغییر رشته و انتقال

«تغییر رشته» یا «انتقال» یا «تغییر گرایش» دانشجوی دوره دکتری تخصصی در همان دانشگاه یا سایر دانشگاهها (دولتی و غیردولتی) ممنوع است.

### ماده 43. استاد راهنما و موضوع رساله

دانشجو موظف است مطابق با ضوابط دانشگاه تا قبل از شروع نیمسال سوم تحصیلی، استاد راهنما و موضوع رساله خود را (با نظر استاد راهنما) به تصویب گروه آموزشی برساند. در صورت عدم تعیین استاد راهنما و موضوع رساله در موعد مقرر در گروه آموزشی، دانشجو مشمول امتیازات تبصره 2 ماده 39 این آییننامه نمی شود و سنوات دانشجو موضوع تبصره 2 ماده 39 موجه قلمداد نمی شود.
● استاد راهنما بر اساس اولویت های پيشنهادی دانشجو، ظرفیت راهنمایی و موافقت هیات علمی و تاييد شوراي تحصيلات تکميلي گروه حداکثر تا شروع نيمسال دوم تحصيلي تعيين ميشود.

### ماده 44. تصویب پیشنهاده رساله

تصویب پیشنهاده رساله در دانشگاه پس از گذراندن موفقیتآمیز ارزیابی جامع، شرط لازم برای اجرای رساله در دوره دکتری تخصصی است.
● دانشجو موظف است بلافاصله پس از موفقیت در ارزیابی جامع تا یک نیمسال تحصیلی پس از آن، پیشنهاده را با نظر استاد(ان) راهنما و مشاور(ان) تدوین و به تصویب گروه و دانشکده برساند. در صورت عدم تصویب پیشنهاده در فرصت فوق، با مجوز کمیسیون موارد خاص دانشگاه تا سقف سنوات مجاز، زمان تصویب پیشنهاده تمدید می شود.
● ارائه گواهي همانندجويي (اصالت محتوا) قبل از تصویب پيشنهاده الزامی است.
● تصویب پیشنهاده در جلسه‌ای با حضور استاد(ان) راهنما، هیات داوران (حداقل دو نفر) و نماینده تحصیلات تکمیلی انجام خواهد گرفت. حضور استاد(ان) مشاور در جلسه تصویب پیشنهاده ضروری نیست. نماينده تحصيلات تکميلي ميتواند يکي از داوران باشد.
● نماینده تحصیلات تکمیلی از سوی شورای تحصیلات تکمیلی گروه مسئول نظارت بر حسن برگزاری جلسه تصویب پیشنهاده، تنظیم صورتجلسات مربوط و تایید انجام اصلاحات پیشنهاده می‌باشد.
● پس از برگزاری جلسه دفاع، کاربرگ الکترونیکی پیشنهاده توسط استاد راهنما ارسال و با تایید مدیر گروه جهت تایید نهایی به معاون/ معاون پژوهش و فناوری دانشکده ارسال می‌گردد. پیشنهاده با تایید نهایی معاون/ معاون پژوهش و فناوری دانشکده رسمیت می‌یابد. دانشجو باید با مراجعه به پرتال دانشجویی از تصویب نهایی پیشنهاده خود اطمینان حاصل نماید.
● یک رساله می تواند در قالب بخشی از طرح برون دانشگاهی با رعایت شروط زیر اجرا گردد:
- دستاورد و نحوه خاتمه رساله مستقل از طرح برون دانشگاهی تعریف شود.
- در پیشنهاده طرح برون دانشگاهی قید گردد که بخشی از آن از طریق رساله اجرا می شود و برعکس (در پایان نامه قید شود که بخشی از طرح برون دانشگاهی است).
- پس از تصویب رساله، نقش دانشجویان به صورت همکار طرح، در متمم طرح برون دانشگاهی ذکر شود.
- بخشی از بودجه طرح برون دانشگاهی به صورت حق الزحمه دانشجو منظور گردد.
- الزامات قرارداد برون دانشگاهی (عدم انتشار دستاورد و ...) به اطلاع دانشجو قبل از تصویب رساله رسانده شود و موافقت کتبی اخذ شود.
- مجوز فرایند بررسی و تصویب رساله از مدیریت پژوهشی دانشگاه اخذ شود.
● در ضمن چنانچه طرح برون دانشگاهی قبلا شروع شده باشد، با انجام متمم به قرارداد، استفاده از این تبصره امکان پذیر است.
● دانشجو موظف است علاوه بر ارائه گزارش‌های عملکرد شش‌ماهه، حداقل دو گزارش شفاهی با فاصله زمانی حداقل چهار ماه در طول تدوین و اجرای رساله به صورت رسمی ارائه نماید. جلسات ارائه گزارش با هماهنگی گروه، با حضور استاد(ان) راهنما، مشاور و حداقل یک داور برگزار می‌شود. کاربرگ گزارش پیشرفت در پرونده پژوهشی دانشجو بایگانی و در جلسه دفاع در اختیار هیات داوران قرار داده می شود.
● در خصوص دانشجویان دکتری غیرفعال فرآیند زیر اجرا می گردد:
- با گزارش عدم رضایت استاد راهنمای اول از فعالیت/ حضور، دو نامه اخطاریه به فاصله زمانی یک ماه توسط مدیرگروه/ معاون دانشکده برای دانشجو ارسال و در پرونده دانشجو درج می گردد.
- در صورت عدم حضور موثر دانشجو در دانشگاه و عدم رضایت استاد راهنمای اول از کیفیت کار دانشجو، پس از گذشت دو ماه از ارسال دومین نامه اخطاریه، پیشنهاده مصوب دانشجو در صورت درخواست استاد راهنمای اول و تصویب شورای تحصیلات تکمیلی گروه منتفی می گردد و دانشجو از فهرست دانشجویان تحت راهنمایی استاد(ان) راهنما خارج می شود.
- در صورت مراجعه دانشجو پس از منتفی شدن پیشنهاده، و قبول دلایل غیرفعال بودن دانشجو از سوی شورای تحصیلات تکمیلی گروه، این شورا استاد راهنمای جدید را تعیین و دانشجو می بایست پیشنهاده جدیدی را در چارچوب مقررات جاری دانشگاه مصوب نماید.
**تبصره 1.** رویکردها و سیاستهای کلان برای جهتدهی به محورهای مطالعاتی و تحقيقاتيِ دانشجویان در انتخاب موضوع و نگارش رساله از سوی معاونت پژوهش و فناوری دانشگاه تعیین و ضوابط و شرایط اختصاصی انجام آن در قالب رساله را شورای آموزشی دانشگاه تصویب میکند.
● انتخاب موضوع رساله با توجه به سوابق، زمينه تخصصي و کارراهه استاد(ان) راهنما، از ميان اولويت‌هاي پژوهش و فناوری دانشگاه (اولویت های مساله محور)، شوراي عتف، بنیاد ملی علم ایران و ستادهای ریاست جمهوری صورت میپذیرد
**تبصره 2.** دانشگاه مجاز است موارد زیر را به عنوان جانشین آزمون جامع از دانشجو بپذیرد و نمره آن را بر اساس ضوابط مندرج در شیوه نامه اجرایی موضوع ماده 51 این آییننامه ثبت نماید:
● در صورت کسب میانگین کل 18 و بالاتر توسط دانشجو به شرط عدم مردودی در دروس گذرانده شده
● کسب میانگین کل 17 و بالاتر و انتشار یک مقاله علمی در پایگاه های معتبر بین المللی در دوران تحصیل دکتری تخصصی با وابستگی دانشگاه محل تحصیل دوره دکتری و تا پیش از زمان آزمون جامع
● کسب میانگین کل 17 و بالاتر و ثبت یک اختراع داخلی یا بین المللی در مراجع ثبت اختراع معتبر در دوران تحصیل دکتری تخصصی تا پیش از زمان آزمون جامع
● پذیرش دانشجو در آزمون جامع مطابق شیوه نامه برگزاری ارزیابی جامع دانشجویان دکتری دانشگاه می باشد.
**شیوه‌نامه برگزاری ارزیابی جامع دانشجویان دکتری دانشگاه**

### ماده 45. ترکیب استادان راهنما و مشاور

دانشجوی دوره دکتری تخصصی مجاز است علاوه بر استاد راهنمای اصلی، استاد راهنمای دوم نیز داشته باشد. استاد راهنمای اول به درخواست دانشجو و از ميان اعضای هیئت علمي دارای شرایطِ دانشگاهِ محل تحصیل و با مرتبۀ علمیِ حداقل استادياري با تأئيد گروه آموزشي تعيين ميشود. انتخاب استاد راهنمای دوم و استاد/استادان مشاور به پيشنهاد استاد راهنمای اول و تأييد گروه آموزشي از ميان اعضاي هيئت علمي یا افراد دارای صلاحیت با تخصص مرتبط در جامعه و صنعت، امكانپذير است.
● استاد راهنماي اول از ميان اعضاي هيات علمي دانشگاه انتخاب مي‌شود. در صورت نياز، به پيشنهاد استاد راهنماي اول و تاييد شوراي تحصيلات تکميلي گروه، استاد راهنماي دوم مي‌تواند از ميان اعضاي هيات علمي داخل يا خارج از دانشگاه انتخاب شود.
● داشتن حداقل سه نيمسال سابقه تدريس در دوره تحصيلات تکميلي و راهنمایی حداقل دو دانشجوی کارشناسی ارشد براي استاد راهنما با مرتبه استادیاری در هنگام تصویب پیشنهاده ضروري است.
● در صورت نياز، استاد(ان) مشاور به پيشنهاد استاد راهنماي اول و تاييد شوراي تحصيلات تکميلي گروه انتخاب مي‌شوند. هر رساله مي‌تواند حداکثر دو استاد مشاور داشته باشد.
● اگر به دلایل خاص، امکان راهنمایی و یا پیشبرد رساله مقدور نباشد، مشروط به درخواست یکی از ذینفعان (استاد راهنمای (اول)/ دانشجو) با تصویب شورای تحصیلات تکمیلی گروه، امکان ایجاد تغییرات در ترکیب تیم راهبری و یا جایگزینی استاد راهنما وجود دارد. در صورت عدم قبول رای این شورا از جانب هر یک از ذینفعان، نظر معاونت و پژوهش و فناوری دانشگاه لازم الاجرا می باشد.
● هيچ يک از بستگان درجه يک دانشجو (پدر، مادر، خواهر، برادر، همسر، فرزند، پدر و مادر همسر) نمي‌توانند راهنمايي، مشاوره و يا داوري رساله وي را بر عهده گيرند.

### ماده 46. فرصت تحقیقاتی

دانشجو مجاز است در زمان تدوین رساله دکتری و برای ادامه فعالیت های پژوهشی خود طبق آییننامه مصوب وزارت در مدت مجاز تحصیل با عنوان فرصت تحقیقاتی در یکی از دانشگاههای داخلی یا خارجی با رعایت ضوابط و مقررات مشغول به فعالیت شود.

### ماده 47. دفاع از رساله

دانشجو پس از تدوین رساله و مشروط بر تأئيد استاد/استادان راهنما از حداقل کفایت دستاوردهای علمی، مجاز است در حضور هیئت داوران از رسالۀ خود دفاع کند.
**تبصره 1.** محدوده شاخصهای کفایت دستاوردهای علمی با رعایت تبصره 2 و 3 همین ماده توسط معاونت آموزشی و تحصیلات تکمیلی دانشگاه و با مشارکت معاونت پژوهش و فناوری دانشگاه تعیین و پس از تصویب در شورای آموزشی دانشگاه قابل اجرا است.
**تبصره 2.** در تعیین شاخص های کفایت دستاوردهای علمی موضوع تبصره 1 این ماده با توجه به اهمیت انتشار دستاوردهای علمی و مرجعیت علمی کشور، چاپ دو مقاله علمی پژوهشی یا مروری معتبر و مستخرج از رساله در نشریات با درجه الف و ب مورد تائید معاونت پژوهشی وزارت یا نشریات نمایه شده بین المللی معتبر مورد تائید دانشگاه و یا ثبت اختراع خارجی در دفاتر بین المللی ثبت اختراع معتبر مورد تائید دانشگاه الزامی است. دانشگاه می تواند مواردی همچون نظریه پردازی، چاپ کتاب، ثبت اختراع داخلی در مراجع رسمی ثبت اختراع کشور را در چارچوب سازوکار پیش بینی شده در تبصره 1 همین ماده جایگزین مقاله دوم پذیرفته شده نماید.
● شرط کفایت دستاوردهای علمی برای صدور مجوز دفاع از رساله، چاپ دو مقاله علمی پژوهشی معتبر و مستخرج از رساله در نشریات با درجه الف و ب مورد تائید معاونت پژوهشی وزارت یا نشریات نمایه شده بین المللی معتبر مورد تائید دانشگاه و یا ثبت اختراع خارجی در دفاتر بین المللی ثبت اختراع معتبر مورد تائید دانشگاه الزامی است. نظریه پردازی، نشر مقاله مروری معتبر، چاپ کتاب در انتشارات معتبر و ثبت اختراع داخلی در مراجع رسمی ثبت اختراع کشور، می تواند جایگزین مقاله دوم شود.
● کفایت دستاوردهای علمی برای صدور مجوز دفاع از رساله محرمانه و یا مساله محور به تشخیص معاونت پژوهش و فناوری دانشگاه خواهد بود. موافقت کتبی دانشجو در زمینه اطلاع از شرایط رساله محرمانه و یا مساله محور الزامی است.
**تبصره 3.** اخذ کد DOI یا DOR (ویژه مقالات علمی پژوهشی مجلات علمی داخل کشور) معادل چاپ مقاله محسوب می شود.
● اخذ کد DOI یا DOR (ویژه مقالات علمی پژوهشی مجلات علمی داخل کشور) و بطور همزمان انتشار برخط چکیده یا اصل مقاله، معادل چاپ مقاله محسوب می شود.
● مستندات مورد نیاز جهت صدور مجوز دفاع:
- پیش‌نویس رساله در قالب مصوب
- کاربرگ تکمیل‌شده مجوز دفاع مورد تایید مراجع ذیربط
- مقاله‌ چاپ ‌شده معتبر (نامه پذيرش و متن مقاله پذيرش‌شده در صورت تایید معاون پژوهش و فناوری دانشکده)
- گواهی رسيد ثبت پيشنهاده در سامانه ملی ثبت پایان‌نامه، رساله و پیشنهاده (thesis.irandoc.ac.ir)
- کاربرگ تکمیل‌شده درخواست ارزیابی دستاوردهای رساله مورد تایید مراجع ذیربط
- گواهی نمره قابل پذیرش زبان
- مدارک گزارش پیشرفت کار
- گواهي همانندجويي متن کامل رساله
- گواهی تصفیه حساب مالی از حسابداری معاونت آموزشی و معاونت پژوهش و فناوری دانشگاه
● مجوز دفاع از سوی معاونت آموزشی و معاونت پژوهش و فناوری دانشگاه صادر می شود.
● حداقل فاصله زمانی لازم بین صدور مجوز دفاع و زمان انجام دفاع 15 روز کاری است.
● جلسه دفاع با حضور نماینده تحصیلات تکمیلی، استاد(ان) راهنما، استاد(ان) مشاور و هیات داوران رسمیت می‌یابد.
● هیئت داوران متشکل از سه عضو هیات علمی (علاوه بر استاد(ان) راهنما و مشاور) است. یک عضو از داخل گروه با حداقل مرتبه استادیاری و حداقل یک عضو بیرون از دانشکده یا دانشگاه با مرتبه حداقل دانشیاری انتخاب می‌شود. در صورت ضرورت و به تشخیص شورای تحصیلات تکمیلی گروه، میتوان یک داور (داخل/ خارج از گروه) به تعداد هیات داوران افزود. در شرایط خاص یکی از داوران خارجی می‌تواند از متخصصان حرفه‌ای انتخاب شود.
● در صورتی که یکی از استادان راهنما به دلایل موجه نتواند در جلسه دفاع شرکت کند، باید موضوع را به صورت کتبی به اطلاع شورای تحصیلات تکمیلی گروه برساند. در موارد خاص شورای تحصیلات تکمیلی گروه می‌تواند جلسه دفاع را با حضور یک نفر از استادان راهنما برگزار نماید.
● در موارد خاص عدم حضور استاد(ان) مشاور در جلسه دفاع بلامانع می‌باشد.
● در موارد خاص و تایید شورای تحصیلات تکمیلی گروه، حضور داور خارجی به صورت ویدئو کنفرانس بلامانع است. علاوه بر این در شرایط خاص و با مجوز معاونت آموزشی دانشگاه، برگزاری جلسه دفاع به صورت مجازی بلامانع است.
● فاصله زمانی از تصویب نهایی پیشنهاده تا برگزاری جلسه دفاع از رساله حداقل 12 ماه است.
● جلسه دفاع باید در ساعات کاری دانشگاه و با اطلاع رسانی قبلی برگزار شود.
● اداره جلسه و نظارت بر حسن اجرا و رعایت ضوابط و مقررات بر عهده نماینده تحصیلات تکمیلی است.

### ماده 48. ارزشیابی رساله

نمرۀ رساله در میانگین کل محاسبه نمیشود و ارزشيابي آن بهصورت کیفی و به شرح زیر انجام ميشود:
- مردود (کمتر از 16)؛
- قبول با درجه؛ خوب (16 تا 99/17)، خیلی خوب (18 تا99/18) و يا عالی(19 تا 20).
● ارزشيابي رساله بر اساس ارائه گزارش مورد تاييد استاد راهنما، كيفيت علمي و دستاوردهاي آن، ميزان نوآوري، چگونگي دفاع از يافته‌هاي پژوهش، نحوه نگارش و گزارش های عملکرد انجام مي‌شود.
● ملاك تصميم گيري درخصوص رد يا قبول رساله و همچنين درجه آن، ميانگين نمراتی است كه هر يك از داوران حاضر و استاد(ان) راهنما و مشاور(ان) در جلسه به دانشجو مي‌دهند. لازم به ذکر است که داوران هرکدام به طور مستقل و استاد(ان) راهنما و مشاور در مجموع يك نمره خواهند داشت.
**تبصره 1.** چنانچه ارزشيابي رساله، مردود اعلام شود، با تأیید هیئت داوران حداكثر يك نيمسال تحصیل به دانشجو اجازه داده میشود تا پس از اعمال نظرات اصلاحي هيئت داوران، یک بار دیگر در جلسۀ دفاع شركت و از رسالۀ خود دفاع کند. در صورت عدم موفقیت دانشجو در دفاع از رساله در بار دوم، دانشجو از ادامه تحصیل محروم می شود.
**تبصره 2.** حداکثر زمان اصلاح رساله پس از برگزاری جلسه نهایی دفاع و اخذ نمره قبولی توسط دانشجو، 3 ماه می‌باشد. هیئت داوران موظف است در جلسه دفاع،  برای شرایطی که دانشجو اصلاحات را انجام ندهد یا اصلاحات توسط استاد راهنما تایید نشود، نحوه ارائه نمره نهایی و قبولی یا عدم قبولی رساله را تعیین تکلیف کند.
● زمان اصلاح رساله پس از برگزاری جلسه نهایی دفاع و اخذ نمره قبولی توسط دانشجو، برای اصلاحات جزئی حداکثر یک ماه و برای اصلاحات کلی حداکثر سه ماه می باشد. هیئت داوران موظف است در جلسه دفاع،  برای شرایطی که دانشجو اصلاحات را انجام ندهد یا اصلاحات توسط استاد راهنما تایید نشود، نحوه ارائه نمره نهایی و قبولی یا عدم قبولی رساله را تعیین تکلیف کند.
**تبصره 3.** دانشجويي كه در سنوات مجاز تحصيلي با موفقیت از رسالۀ خود دفاع نكند، با رعایت ضوابط مربوط فقط گواهی گذراندن واحدهای درسی را دریافت میکند.
● دانشجو موظف است هر گونه انتشار دستاورد رساله را با تاييد استاد راهنما و مطابق ضوابط و مقررات و با حفظ مالکيت دانشگاه به انجام رساند. همچنين در دستاوردهاي رساله نام دانشجو (نفر اول)، استاد(ان) راهنما و مشاور درج گردد. نويسنده مسئول بايد يکي از استادان راهنماي دانشگاه فردوسي مشهد باشد. در موارد خاص، تصميمگيري بر عهده شوراي دانشکده است.
● دستاوردهایی که از نتایج فرصت تحقیقاتی دانشجو استخراج می‌شوند طبق مصوبات دانشگاه خواهد بود.
● درج نشانی دوم در دستاوردهای غیرموظف رساله صرفا برای دانشجویان غیرایرانی بلامانع است.
● دانشجو باید رساله خود را در قالب مصوب تدوین و یک نسخه چاپی (دورو) به کتابخانه ی مرکزی دانشگاه تحویل نماید. سایر نسخه ها صرفا به صورت الکترونیکی در اختیار استاد(ان) راهنما، استاد(ان) مشاور، دانشجو، گروه، و سازمان حمایت کننده قرار می گیرد.
● کسب مجوز از معاونت پژوهش و فناوری دانشکده توسط دانشجو جهت ارائه رساله یا دستاوردهای آن در نمایشگاه‌ها، همایش‌ها، سمینارها و ... الزامی است.

### ماده 49. شرط دانش‌آموختگی

ملاک دانش آموختگی، گذراندن همه واحدهای درسی دوره، داشتن میانگین کل حداقل 16 و موفقیت در دفاع از رساله است.
● ملاک دانش آموختگی، گذراندن همه واحدهای درسی دوره، داشتن میانگین معدل کل حداقل 16، موفقت در آزمون جامع و موفقیت در دفاع از رساله است.
**تبصره 1.** تاريخ دانشآموختگی، روز دفاع با کسب درجه قبولی از رساله است.

### ماده 50. تخلفات علمی

چنانچه دانشجو در حین تحصیل و انجام پژوهش و تدوين رساله مرتكب تخلف علمی (جعل، تقلب، کپیبرداری و دیگر مصادیق) شود و تخلف او از سوی کارگروه اخلاق در پژوهش دانشگاه اثبات گردد با رعایت ضوابط تعیین شده توسط کارگروه مذکور و متناسب با میزان تخلف، تصمیمگیری در مورد دانشجوی خاطی توسط دانشگاه انجام میشود.
**تبصره 1.** در صورت احراز و اثبات تخلف علمی دانشجو پس از اتمام تحصیلات از سوی کارگروه اخلاق در پژوهش دانشگاه با رعایت ضوابط تعیین شده توسط کارگروه مذکور، تخلف مذکور بررسی و متناسب با میزان تخلف، تصمیمگیری در مورد دانشجوی خاطی توسط دانشگاه انجام میشود.

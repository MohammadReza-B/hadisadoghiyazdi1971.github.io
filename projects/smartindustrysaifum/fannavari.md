---
layout: persian
classes: wide rtl-layout
dir: rtl
title: "آیین‌نامه کمیسیون تخصصی فناوری و نوآوری شورای پژوهش و فناوری دانشگاه فردوسی مشهد"
permalink: /projects/smartindustrysaifum/fannavari/
author_profile: true

header:
  overlay_image: "/assets/images/background.jpg"
  overlay_filter: 0.3
  overlay_color: "#5e616c"
  caption: "Photo credit: [**Unsplash**](https://unsplash.com)"
---


آذرماه 1402

## مقدمه
نوآفرینی (Innovation)، یا در اصطلاح رایج آن "نوآوری"، به معنای حل کردن مسائل ارزشمند به شیوه‌ای جدید و بهتر (از راه حل‌های موجود) است. در این تعریف، مسأله‌ای ارزشمند تلقی می‌شود که مرتبط با نیاز واقعی یک متقاضی یا گروهی از متقاضیان بوده و علاوه بر این‌که به طور واقع بینانه قابل حل شدن باشد، به خلق ارزش افزوده (سودآوری مادی و یا معنوی) منجر شود. پاسخ نوآورانه به یک مسأله ارزشمند می‌تواند از جنس محصول، خدمت و یا سیستم باشد. در نوآفرینی استفاده از عوامل منحصربه‌فرد و نوآورانه در روند خلق، انتقال و اعمال ایده‌ها، فرآیندها یا فناوری‌های جدید در ساختارها، محصولات، خدمات و یا سیستم در حوزه‌های گوناگونی از جمله علمی، فنی، فرهنگی، اجتماعی و سازمانی ضروری است. این مفهوم در بسیاری از صنایع و بخش‌های اقتصادی به عنوان یک ابزار استراتژیک در توسعه و رشد اقتصادی و اجتماعی شناخته می‌شود.

کمیسیون تخصصی فناوری و نوآوری شورای پژوهش و فناوری دانشگاه، کمیسیونی است که به منظور پیگیری شرح وظایف ماده 2 این آیین‌نامه به عنوان یکی از کمیسیون‌های تخصصی شورای پژوهش و فناوری دانشگاه و با ادغام دو کمیسیون فناوری و نوآوری تشکیل گردیده و در این آیین‌نامه "کمیسیون فناوری و نوآوری دانشگاه" نامیده می‌شود.

## ماده 1) اهداف
- کمک به ایجاد بسترهای مناسب برای توسعه فرهنگ نوآفرینی در دانشگاه و جامعه
- سیاست‌گذاری در حوزه نوآوری و جهت‌دهی دستاوردهای علمی به سمت فناوری به منظور دست‌یابی به جایگاه پژوهشی و فناوری ممتاز در سطح ملی و فراملی در حوزه‌های منتخب نوآوری و فناوری
- تسهیل فرآیندهای هدایت تخصصی و ارتقای توانمندی‌های ارزش‌آفرین در سرمایه‌های انسانی دانشگاه، افزایش کیفی و کمی تولید فناوری، توسعه قابلیت‌های بهره‌برداری و انتقال فناوری‌های نوین و نیز حمایت از تولید و ارائه محصولات/خدمات تخصصی دانش‌بنیان

## ماده 2) وظایف
- تعیین محورهای توسعه نوآوری و فناوری در دانشگاه و مأموریت نوآوری و فناوری دانشکده‌ها و پژوهشکده‌ها
- سیاست‌گذاری در زمینه شناسایی نخبگان، پژوهشگران و محققان توانمند در حوزه های نوآوری و فناوری
- سیاست‌گذاری در زمینه نحوه همکاری با مراکز پژوهشی، نوآوری و فناوری داخل و خارج از دانشگاه و کارگزاران و نهادهای بخش خصوصی ارائه‌دهنده خدمات تخصصی فناوری
- سیاست‌گذاری در زمینه نحوه عملیاتی کردن توسعه دستاوردهای نوآوری و فناوری
- سیاست‌گذاری در زمینه نحوه واگذاری و یا دریافت دارایی‌های فکری
- سیاست‌گذاری در زمینه ورود به بازار سفارش جهانی تحقیق و توسعه
- تدوین راهبردها و جهت‌گیری کلان دانشگاه در زمینه توسعه فرهنگ نوآفرینی و فناوری و ایجاد انگیزه در سرمایه‌های انسانی دانشگاه (اعم از اعضای هیأت علمی، پژوهشگران و دانشجویان)
- تدوین نحوه تعیین حوزه‌های منتخب فناوری (محورهای توسعه فناوری) و نحوه حمایت از آن‌ها
- تدوین و تصویب برنامه‌های اجرایی توسعه روابط بین‌المللی مبتنی بر توسعه نوآوری و فناوری
- تدوین و تصویب آیین‌نامه / شیوه‌نامه / دستورالعمل‌های اجرایی مورد نیاز
- بررسی و ارزش‌گذاری دستاوردهای نوآوری و فناوری دانشگاه براساس آیین‌نامه‌های مصوب و شیوه‌نامه‌های اجرایی
- نظارت بر استقرار نظام نوآوری و برنامه‌ریزی برای هم‌افزایی میان نهادهای فعال درونی و بیرونی دانشگاه در حوزه نوآوری و فناوری
- نظارت بر تدوین و تصویب برنامه‌های اجرایی توسعه نوآوری و فناوری در دانشگاه و حسن اجرای برنامه‌ها

## ماده 3) ترکیب اعضا (مجموعاً 17 نفر)
- معاون پژوهش و فناوری دانشگاه (رئیس کمیسیون)
- مدیر ارتباط با صنعت و جامعه دانشگاه (نائب رئیس و دبیر کمیسیون)
- مدیر نوآوری و مالکیت فکری دانشگاه
- رئیس (یا نماینده رئیس) پارک علم و فناوری دانشگاه
- مدیر پژوهشی دانشگاه
- مشاور رئیس دانشگاه در امور توسعه زیست‌بوم نوآوری شرق کشور
- معاون پژوهش و فناوری دانشکده مهندسی
- معاون پژوهش و فناوری دانشکده کشاورزی
- معاون پژوهش و فناوری دانشکده علوم
- معاون پژوهش و فناوری دانشکده ادبیات و علوم انسانی
- معاون پژوهشی، پشتیبانی و توسعه منابع دانشکده علوم اداری و اقتصادی
- معاون پژوهشی، پشتیبانی و توسعه منابع دانشکده دامپزشکی
- یکی از معاونان پژوهشی سایر دانشکده ها به نمایندگی از آن ها
- نماینده معاونت آموزشی دانشگاه
- رئیس یکی از پژوهشکده‌های دانشگاه به انتخاب معاون پژوهش و فناوری دانشگاه
- یک نفر صاحب نظر در حوزه توسعه فناوری به انتخاب معاون پژوهش و فناوری دانشگاه
- یکی از اعضای هیات علمی دانشگاه صاحب‌نظر در امور مالکیت فکری به انتخاب معاون پژوهش و فناوری دانشگاه

تبصره 1: جلسات کمیسیون فناوری و نوآوری دانشگاه با حضور دوسوم اعضای آن رسمیت یافته و تصمیمات با رأی نصف به علاوه یک نفر از کل اعضای حاضر، قطعی خواهد بود.

تبصره 2: دعوت از اعضای مدعو بدون حق رأی در جلسات کمیسیون فناوری و نوآوری دانشگاه مجاز است.

## ماده 4) نظارت بر حسن اجرای این آیین‌نامه به عهده معاونت پژوهش و فناوری دانشگاه است.

## ماده 5) شورای پژوهش و فناوری دانشگاه، امور مرتبط با این آیین‌نامه (مطابق ماده 2) را به کمیسیون فناوری و نوآوری دانشگاه جهت تصمیم‌گیری و اقدام تفویض می نماید.

## ماده 6) انجام فعالیت‌ها تحت عنوان نوآوری و/یا ارتباط با صنعت و جامعه در دانشگاه، باید با هماهنگی با مدیریت های ذیربط در معاونت پژوهش و فناوری دانشگاه باشد.

این آیین‌نامه در شش ماده و دو تبصره در پنجمین جلسه شورای پژوهش و فناوری دانشگاه در سال 1402 به تاریخ 15/09/1402 به تصویب رسیده و اجرایی است.
```markdown
# دستورالعمل پایش ضریب توان در فیدرهای شبکه توزیع برق

## مشخصات سند
- **مقام تصویب کننده:** مدیرعامل شرکت توانبر
- **دریافت کنندگان:** معاونت هماهنگی توزیع شرکت توانبر، شرکت‌های توزیع نیروی برق
- **تهیه کننده:** معاونت هماهنگی توزیع — دفتر کاهش تلفات
- **ویرایش:** 1
- **تاریخ:** بهمن ماه 1399

## فهرست مطالب
- مقدمه
- هدف و دامنه کاربرد
- محدوده اجرا
- تعاریف
- استانداردهای مورد استناد
- مسئولیت
- منابع دریافت اطلاعات انرژی اکتیو و راکتیو لحظه‌ای
- روش انجام کار
- تعیین بازه‌های زمانی تهیه گزارشات عملکرد شرکت توزیع
- پیوست‌ها

## مقدمه
کاهش تلفات شبکه توزیع برق به عنوان یکی از مهمترین برنامه‌ها در دستورکار قرار دارد. مدیریت توان راکتیو در شبکه‌های توزیع برق و دستیابی به ضریب توان قابل پذیرش، یکی از مهمترین اقدامات مؤثر در کاهش تلفات شبکه می‌باشد.

## هدف و دامنه کاربرد
هدف از این دستورالعمل معرفی روش‌ها، الگوریتم‌های محاسباتی، حدود و مرزهای قابل پذیرش و سازوکارهای مناسب برای پایش ضریب توان با استفاده از اطلاعات در دسترس به منظور شناسایی نقاط قابل بهبود و اصلاح ضریب توان شبکه توزیع می‌باشد.

## محدوده اجرا
محدوده اجرای این دستورالعمل، شرکت‌های توزیع نیروی برق کشور می‌باشند.

## تعاریف

### تعاریف عمومی
- **شبکه‌های فشارقوی عمومی:** کلیه خطوط هوایی یا زمینی و پست‌های فشارقوی با ولتاژهای 11 کیلوولت یا بیشتر
- **فیدر:** مجموعه‌ای از وسایل قطع و وصل با ولتاژ اسمی معین برای دریافت برق از بالادست و تحویل آن به پایین‌دست

### تعاریف اختصاصی
- **مدیریت ضریب توان:** مجموعه فعالیت‌هایی برای حفظ مقدار ضریب توان در محدوده قابل قبول
- **خازنگذاری:** استفاده از خازن به عنوان تولیدکننده بار راکتیو به منظور تنظیم و کنترل ولتاژ
- **فیدرهای تحت پایش:** کلیه فیدرهای فشارمتوسط اعم از عمومی و اختصاصی
- **انرژی اکتیو خروجی:** انرژی اکتیو تحویلی به شبکه توزیع از پست فوق توزیع
- **انرژی اکتیو ورودی:** انرژی اکتیو واردشده به پست فوق توزیع از طرف شبکه توزیع
- **انرژی راکتیو خروجی:** انرژی راکتیو تحویلی به شبکه توزیع از پست فوق توزیع
- **انرژی راکتیو ورودی:** انرژی راکتیو واردشده به پست فوق توزیع از طرف شبکه توزیع
- **نمونه‌های اندازه‌گیری انرژی:** هر گروه چهارتایی انرژی اکتیو و راکتیو ورودی و خروجی با برچسب زمانی مشخص
- **نمونه‌های کم بار:** نمونه‌هایی که انرژی اکتیو خروجی از 10% بار نامی فیدر کمتر باشد
- **فیدر کم بار:** فیدری که در کل 24 ساعت، درصد نمونه‌های کم‌باری آن بیشتر از 40% کل نمونه‌های روزانه باشد

## استانداردهای مورد استفاده
- آیین نامه تعرفه‌های برق و شرایط عمومی آن‌ها مصوب 99/2/1
- آیین نامه تکمیلی تعرفه‌های برق مصوب 1379/7/2 و الحاقیه‌های آن

## مسئولیت
مسئولیت اجرای این دستورالعمل به عهده کلیه شرکت‌های توزیع برق کشور بوده و نظارت بر پیاده‌سازی با معاونت هماهنگی توزیع توانبر می‌باشد.

## منابع دریافت اطلاعات
اطلاعات کنتورهای مبادی ورودی شبکه توزیع برق (پست‌های انتقال یا فوق توزیع) موجود در سامانه شرکت مدیریت شبکه برق ایران برای محاسبات ضریب توان در بازه زمانی 15 دقیقه مورد استفاده قرار خواهد گرفت.

## روش انجام کار
### مراحل اصلی:
1. دریافت نمونه‌های اندازه‌گیری انرژی برای هر فیدر در یک شبانه‌روز و محاسبه ضریب توان لحظه‌ای
2. ارزیابی قابل پذیرش بودن یا نبودن یک فیدر در یک شبانه‌روز با تحلیل نمونه‌ها
3. تحلیل آماری تعداد فیدرهای قابل پذیرش هر شرکت توزیع برق و محاسبه شاخص عملکردی مرتبط

### محاسبه ضریب توان:
- **ضریب توان پس‌فاز:** 
  \[ PF_+ = \frac{P_+}{\sqrt{P_+^2 + Q_+^2}} \]
- **ضریب توان پیش‌فاز:**
  \[ PF_- = \frac{P_+}{\sqrt{P_+^2 + Q_-^2}} \]

### شاخص‌های عملکردی:
- **شاخص فیدرهای مطلوب:**
  \[ F_s = \frac{N_s}{N_f} \times 100 \]
- **سطح‌بندی عملکرد:**
  - مطلوب (سبز): مساوی و بزرگتر از 80%
  - قابل پذیرش (زرد): مساوی و بزرگتر از 70% و کوچکتر از 80%
  - نامطلوب (قرمز): کمتر از 70%

## تعیین بازه‌های زمانی تهیه گزارشات
شاخص ضریب توان می‌تواند با انتخاب بازه‌های زمانی روزانه، هفتگی، ماهانه، فصلی و سالیانه مورد بررسی قرار گیرد.

## پیوست‌ها
### پیوست شماره 1: روش پیشنهادی برای دسته‌بندی بازه‌های ضریب توان
استفاده از رجیسترهای 20 گانه برای شمارش تعداد ضریب توان‌های محاسبه شده در بازه‌های مختلف

### پیوست شماره 2: شاخص‌های جانبی
- شاخص میزان در دسترس بودن اطلاعات
- شاخص کم‌باری فیدرها
- شاخص منابع تولید پراکنده (DG)

### پیوست شماره 3: فلوچارت بررسی ضریب توان
فلوچارت مربوط به شاخص اصلی فیدرهای مطلوب

## تهیه کنندگان سند
1. مهندس مهرداد صمدی - توانبر
2. مهندس مرحانه محمد جعفری - توانبر
3. مهندس وحیدمتقی - شرکت توزیع اصفهان
4. مهندس پژمان باطی - شرکت توزیع اصفهان
```
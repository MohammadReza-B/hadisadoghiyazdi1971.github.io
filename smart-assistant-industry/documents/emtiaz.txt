# دستورالعمل امتیازدهی به فعالیت‌های ارتباط با صنعت و جامعه اعضای هیات علمی

معاونت پژوهش و فناوری دانشگاه  
مدیریت ارتباط با صنعت و جامعه  
15/2/1404

## مقدمه
باتوجه به اهمیت روزافزون ارتباط موثر دانشگاه با صنعت و جامعه، و در راستای چشم انداز و مأموریت‌های تعیین شده در سند راهبردی دانشگاه فردوسی مشهد مبتنی بر توسعه، ترویج و کاربست علم جهت حل مسائل مهم بالفعل و بالقوه صنعت و جامعه و هدفمند کردن تحقیقات کاربردی و نهایتا خلق ثروت معنوی و مادی از دانش، و به منظور ساماندهی نحوه ارزیابی و تخصیص امتیاز کلیه فعالیت های مرتبط با صنعت و جامعه، این دستورالعمل تدوین گردیده است.

## بخش اول: امتیازدهی به طرح های کاربردی دانشگاهی

### ماده 1- تعاریف
اصطلاحات به کار رفته در این بخش به شرح زیر است:

**1-1- طرح پژوهشی و فناوری برون دانشگاهی:** طرحی پژوهشی و یا فناوری است که به تقاضای سفارش‌دهنده بیرون از دانشگاه از طریق عقد قرارداد با دانشگاه، توسط مجری(ان) طرح و یا همکار(ان) ایشان با مشخص بودن مالکیت فکری طرح انجام می‌شود.

**توضیح 1:** قراردادهای ارزی تایید شده توسط دانشگاه زیر ده هزار دلار (پس از معادل‌سازی ریالی) در مقایسه با طرح های برون دانشگاهی ریالی مشابه، با ضریب کمتر کاهشی هشت دهم محاسبه می گردد.

**توضیح 2:** چنانچه طرح برون دانشگاهی از پایان‌نامه یا رساله‌های دانشجویی استفاده کند یا پارساهای تقاضامحور ویا پسادکتری باشند، باید با هماهنگی و مجوز مدیریت پژوهشی دانشگاه و با رعایت حقوق مالکیت فکری (مادی و معنوی) دانشگاه، قرارداد منعقد شود.

**1-2- گزارش نهایی طرح:** گزارشی علمی است که شامل مطالب پژوهشی یا فنی باشد و مجری (ان) طرح در پایان مراحل اجرایی طرح در چارچوب ضوابط تعیین شده در شرح خدمات قرارداد طرح ارائه می‌نماید.

**1-3- مجری طرح:** عضو هیأت علمی دانشگاه فردوسی مشهد است که مسئولیت اجرای طرح را به عهده دارد.

**1-4- همکار طرح:** فناور یا پژوهشگری است که عضو هیات علمی است و در اجرای طرح، با مجری (ان) همکاری می‌کند.

**1-5- سفارش‌دهنده (کارفرما):** موسسات، نهادها و سازمان‌ها و یا اشخاص حقیقی و حقوقی می‌باشند، که طرح به سفارش و درخواست آن‌ها انجام می‌گیرد.

**1-6- ارزیابی گزارش نهایی طرح:** ارزیابی طرح در دو بخش کیفیت علمی و کیفیت اجرایی صورت می‌گیرد.

**1-7- مالکیت فکری طرح:** حقوق مادی و معنوی مترتب بر طرح، مطابق با قوانین کشوری، آیین‌نامه‌ها و دستورالعمل‌های وزارت متبوع و دانشگاه و براساس مفاد قرارداد تعیین تکلیف می‌شود.

**1-8- حق‌التحقیق:** وجهی است که در قبال انجام طرح براساس قرارداد از محل اعتبارات طرح به مجری(ان) و همکار(ان) طرح تعلق می‌گیرد.

**1-9- تجهیزات سرمایه‌ای:** تجهیزاتی که از محل اعتبارات طرح خریداری می‌شود و جزء اموال دانشگاه محسوب می‌شود.

**1-10- آزمایش و کار میدانی:** انجام آزمایش، مواد مصرفی، منابع اطلاعاتی، نظرسنجی‌ها، مسافرت‌ها، نقشه‌برداری‌ها خدمات فنی مشاوره‌ای و موارد مشابه را شامل می‌شود.

**1-11- سایر هزینه‌ها:** هزینه‌هایی که خارج از موارد تعریف شده در قرارداد و در ارتباط با طرح هزینه می‌گردد.

**1-12- کل اعتبار طرح:** میزان کل اعتبار قرارداد می‌باشد.

### ماده 2: مراحل اجرایی صدور کارنامه طرح‌های پژوهشی و فناوری
1- دریافت تاییدیه کتبی از سفارش‌دهنده برای خاتمه طرح
2- ارسال درخواست مجری طرح برای ارزیابی طرح از طریق سامانه پویا
3- ارسال گزارش طرح برای ارزیابی علمی توسط معاون پژوهش و فناوری دانشکده
4- بررسی کاربرگ‌های الکترونیکی داوری
5- صدور کارنامه طرح با امضای معاون پژوهش و فناوری دانشگاه

### ماده 3: نحوه محاسبه امتیاز طرح‌های پژوهشی و فناوری
امتیاز خام طرح متشکل از دو بخش کلی امتیاز پایه و امتیاز تشویقی تعیین می‌گردد.

**3-1- امتیاز پایه (A):** این امتیاز بر اساس میزان کل اعتبار طرح تعیین می‌شود.

**3-2- امتیاز تشویقی:** امتیاز تشویقی بر اساس میزان اعتبار تجهیزات سرمایه‌ای، اعتبار هزینه شده برای آزمایشات و کار میدانی، تعداد دانشجویان همکار درطرح و پرداخت‌های تشویقی به آنان محاسبه می‌گردد.

#### جدول شماره 1: سقف امتیاز خام

| مبلغ قرارداد (میلیون تومان) | 20 | 60 | 120 | 600 | 1200 | بالای 1200 |
|--------------------------|----|----|-----|-----|------|------------|
| امتیاز پایه | 3 | 6 | 9 | 15 | 24 | تعیین در حین نهایی شدن قرارداد |
| سقف امتیاز خام | 4 | 9 | 13 | 22 | 36 | |

#### جدول شماره 2: سقف امتیاز تشویقی

| ردیف | عنوان موضوع | سطوح مختلف اعتبار/تعداد | سقف امتیاز تشویقی |
|-------|-------------|------------------------|-------------------|
| 1 | اعتبار تجهیزات سرمایه ای | 5/7 تا 500+ میلیون تومان | 0/75 تا 6 |
| 2 | اعتبار تشویق دانشجویان | 3 تا 200 میلیون تومان | 0/75 تا 6 |
| 3 | تعداد دانشجویان موثر | 2 تا 6 نفر | 1 تا 5 |
| 4 | اعتبار هزینه آزمایش و کار میدانی | 3 تا 200 میلیون تومان | 0/3 تا 2/4 |

#### جدول شماره 3: ضریب انجام فعالیت‌های پژوهشی و فناوری مشترک

| تعداد مجری و همکاران طرح | سهم نفر اول | سهم سایر نفرات | مجموع ضرایب |
|--------------------------|-------------|----------------|-------------|
| 1 | 100% | -- | 100% |
| 2 | 90% | 60% | 150% |
| 3 | 80% | 50% | 180% |
| 4 | 70% | 40% | 190% |
| 5 | 60% | 35% | 200% |
| 6 و به بالاتر | 50% | 30% | حداکثر 250% |

#### جدول شماره 4: میزان امتیاز تشویقی برای میزان بالاسری پرداخت شده از طرح

| مبلغ بالاسری (میلیون تومان) | 5 | 10 | 20 | 100 | 200 | بالای 200 |
|----------------------------|----|----|----|-----|-----|-----------|
| امتیاز تشویقی بالاسری | 0/5 | 1 | 2 | 4 | 6 | تعیین در حین نهایی شدن قرارداد |

## بخش دوم: امتیازدهی به فعالیت‌های اثرگذاری اجتماعی از طریق پژوهش و فناوری

### الف- تدوین دانش فنی برای محصول فناورانه
زمانی قابل ارزیابی و امتیازدهی است که حداقل دارای سطح آمادگی چهار به بالا، نوآوری مطلوب برای حل خوب یک مسئله خوب، تحلیل بازار، گزارش توجیه فنی اقتصادی، تست پلن، نقشه و مدارک فنی طراحی مفهومی، پایه و تفصیلی، با مشخص بودن مالکیت فکری آن و دارای توافق‌نامه یا قرارداد فروش با تاییدیه اولیه از مشتری یا موسسه معتبر باشد.

### ب- مشاوره داوطلبانه
در صورت داشتن توافق‌نامه سه جانبه (مجری، دانشگاه و سفارش دهنده) که از جمله دارای معادل‌سازی ارزش مالی آن باشد، طبق روال طرح برون دانشگاهی، گزارش دریافتی ارزیابی و امتیازدهی صورت می‌گیرد.

### ج- سایر فعالیت‌های اثرگذار
برای موارد زیر، ارزیابی به صورت تخصصی توسط داوران انجام و امتیازدهی توسط کارگروه مربوط صورت می‌گیرد:

- تقویت استارتاپ‌ها / تقویت کارآفرینی
- توسعه فرهنگ نوآوری / ترویج رعایت دقیق مالکیت فکری
- پایدار سازی شرکت‌های دانش بنیان
- نمایندگی دانشگاه در صنعت و جامعه
- فرصت مطالعاتی در صنعت و جامعه
- تدوین و اجرای مهارت‌افزایی دانشجویان
- عضویت در کارگروه کارآموزی
- گسترش ارتباطات بین المللی
- تبیین و ترغیب دانش‌آموزان مستعد
- برگزاری جشنواره‌ها و جوائز معتبر تخصصی
- نظارت بر طرح‌های پژوهشی و فناوری
- پیشنهاده نویسی برای موضوعات مرتبط
- نحوه استفاده از نتایج پژوهش‌ها برای تصمیم‌گیری‌های سیاستی
- نحوه رسانه‌ای شدن دستاوردهای تحقیقاتی
- اجرای فعالیت‌های هنری در جامعه
- تقویت مباحث کاربردی بین رشته‌ای
- سایر فعالیت‌های اثربخش در صنعت و جامعه

**سقف امتیاز:** برای هر فعالیت 3 امتیاز و برای کلیه فعالیت‌های انجام شده در طول یک سال، حداکثر 9 امتیاز می‌باشد.

## ماده 4: 
دستورالعمل امتیازدهی به فعالیت‌های ارتباط با صنعت و جامعه در تاریخ 6/4/1402 در کمیسیون فناوری مورد بازبینی قرار گرفت و از تاریخ فوق اجرایی است. موارد تکمیلی یا اصلاحی محدود مرحله اول در کمیسیون فناوری و نوآوری دانشگاه مورخ 3/5/1403 مطرح و مصوب گردید. موارد تکمیلی یا اصلاحی محدود مرحله دوم در کمیسیون فناوری و نوآوری دانشگاه مورخ 15/2/1404 مطرح و مصوب گردید.